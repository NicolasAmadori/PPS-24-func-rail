---
title: Retrospettiva
nav_order: 8
parent: Report
---
# Retrospettiva

L’applicazione proposta soddisfa i requisiti minimi previsti inizialmente e include quasi la totalità delle funzionalità opzionali preventivate. Un miglioramento significativo che può essere apportato è la modifica dell’interfaccia di simulazione in modo da avere un feedback visivo dei movimenti dei treni e delle posizioni dei passeggeri, così da rendere più chiara l’evoluzione. 

Il processo di sviluppo si è ispirato alla metodologia Agile. Abbiamo lavorato in modo tale da avere, per ogni sprint, delle funzionalità con impatto diretto sulla view, in modo che fossero immediatamente verificabili dall’utente finale, anche quando lo sprint includeva task non direttamente rilevanti per quest’ultimo.

L’organizzazione del lavoro è stata quasi sempre rispettata, riuscendo a portare a termine la maggior parte degli sprint nel tempo concordato. Ciascuno sprint è stato pianificato all’inizio della settimana ed è stato portato avanti con meeting frequenti e eventuale pair programming per sezioni di codice con rilevanza condivisa. 

# Sprint 1 (dal 14/07 al 17/07)

Il primo sprint è stato definito di durata inferiore agli altri, poiché ha compreso attività introduttive che non richiedevano un’intera settimana. Abbiamo principalmente lavorato insieme per definire più nel dettaglio il progetto.

![image.png](image.png)

# Sprint 2 (dal 24/07 al 02/08)

Durante il secondo sprint è stato definito uno scheletro iniziale del model del progetto e la prima interfaccia grafica di configurazione della mappa. Al termine della settimana, un utente era in grado di disegnare la propria mappa sull’interfaccia posizionando stazioni piccole, grandi, binari metallici e di titanio.

![image.png](image%201.png)

# Sprint 3 (dal 04/08 al 09/08)

Nel terzo sprint sono state portati avanti task relativi alla configurazione e alla progressione della simulazione, permettendo all’utente di visualizzare un grafo corrispondente alla mappa disegnata, impostare treni e avviare una simulazione.

![image.png](image%202.png)

# Sprint 4 (dal 11/08 al 16/08)

Nel quarto sprint sono stati creati i primi meccanismi di evoluzione dello stato della simulazione tra cui la generazione dei viaggiatori e la progressione dei treni all’interno della rete ferroviaria.

![image.png](image%203.png)

# Sprint 5 (dal 18/08 al 23/08)

Al termine dello sprint 5, l’applicazione risultava completa di tutte le funzionalità minimali, perciò abbiamo proceduto al rilascio della prima versione.

![image.png](image%204.png)

# Sprint 6 (dal 25/08 al 30/08)

Il sesto sprint è stato impiegato implementando alcune delle funzionalità considerate opzionali, abbiamo effettuato alcune migliorie al codice già esistente e abbiamo fatto il secondo rilascio.

![image.png](image%205.png)

# Sprint 7 (dal 01/08 al 05/08)

Nell’ultima fase, abbiamo raffinato alcuni elementi di codice facendo l’ultima release del progetto, quindi ci siamo dedicati alla stesura della relazione.

![image.png](image%206.png)

# Commenti finali

Complessivamente il team è soddisfatto del lavoro effettuato nonostante le difficoltà riconducibili alla nuova metodologia di lavoro e la nuovo linguaggio di programmazione. Ogni componente è stato in grado di portare a termine i propri task, mirando ad uno stile di programmazione il più funzionale possibile. Lo scoglio principale incontrato nello sviluppo è stato l’applicazione puntuale del **Test-Driven Development**, approccio non sempre rispettato in maniera rigorosa.

Il team è particolarmente soddisfatto delle interfacce utente che, nonostante non fossero un focus del progetto, risultano semplici nell’utilizzo, con un’elevata usabilità e chiare nel mostrare i dati.